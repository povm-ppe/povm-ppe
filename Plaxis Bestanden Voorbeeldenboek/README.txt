Dit zijn de PLAXIS bestanden die zijn gebruikt bij het opstellen van versie 1.1 van de POVM Publicatie 'Eindige Elementen Toepassing binnen het Ontwerp, Aanwijzingen en Voorbeelden' (juli 2019).

Opmerkingen:

20200330 - Er is vastgesteld dat in de voorbeeldberekeningen voor het Soft Soil Creep model binnen belastingstappen ten onrechte met een tijdsduur gelijk aan 0 is gerekend. Consequentie daarvan is dat er tijdens deze belastingstappen geen plastische volumevervorming door 'cap hardening' kan plaatsvinden. Bij een vergelijkende berekening, waarin met een tijdsduur van 1 dag is gerekend, blijkt het effect in deze voorbeelden verwaarloosbaar. De reden daarvoor is in deze gevallen dat de isotrope effectieve spanning in alle gevallen beneden de isotrope preconsolidatie-spanning blijft, waardoor elastische volumevervorming domineert. In het algemene moet bij toepassing van het Soft Soil Creep model echter worden gewerkt met een tijdsduur van 1 dag. Dit om, in voorkomende gevallen, een binnen korte tijd optredende plastische volumevervorming  door 'cap hardening' mogelijk te maken.

20201110 - Volgens PPE rekenschema B (blz 49) moeten rekenfase 4b en rekenfase 5 parallel worden uitgevoerd, waarbij de ongedraineerde sterkte volgens SHANSEP in beide gevallen automatisch wordt gebaseerd op de effectieve spanningen na fase 4a. In de PLAXIS rekenvoorbeelden blijken deze fasen -ten onrechte- echter sequentieel te zijn uitgevoerd, met een her-initialisatie van de ongedraineerde sterkte in fase 5. Dat heeft echter niet precies hetzelfde effect.
